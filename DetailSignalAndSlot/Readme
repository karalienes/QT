Qt’un ebeveyn-çocuk mekanizması QObject içinde gerçekleştirilir. Ebeveyni olan bir nesne oluşturduğumuzda
(bir parçacık, geçerlilik denetleyicisi ya da herhangi başka türde bir şey), ebeveyn nesneyi çocuklarının listesine ekler.
Ebeveyn silindiğinde, listedeki her bir çocuk da silinir. Çocuklar da kendi çocuklarını siler ve bu hiç çocuk kalmayıncaya dek devam eder.
Ebeveyn-çocuk mekanizması bellek yönetimini(memory management) çok kolaylaştırır ve bellek sızıntıları riskini azaltır.

delete’i çağırmamız gereken nesneler yalnızca new kullanarak oluşturduğumuz ebeveyni olmayan nesnelerdir.

Ve ayrıca eğer bir çocuk nesneyi ebeveyninden önce silersek, Qt o nesneyi otomatik olarak ebeveyninin çocuklarının listesinden de silecektir.
Parçacıklar için ebeveynlerin ek bir anlamı daha vardır: Çocuk parçacıklar ebeveynin alanı içinde görünürler.
Ebeveyn parçacığı sildiğimizde, çocuk parçacık yalnızca bellekten silinmez, aynı zamanda ekrandan da silinir.



Kurucunun sonunda, OK butonunu QDialog’un accept() yuvasına, Cancel butonunu da reject() yuvasına bağlarız.
Her iki yuva da diyaloğu kapatır, fakat accept(), diyaloğun sonuç değerini 1’e eşit olan QDialog::Accepted’e, reject() ise diyaloğun sonuç değerini 0’a eşit olan QDialog::Rejected’e ayarlar.
Diyaloğu kullanırken, bu sonucu kullanıcının OK’e tıkladığını görmek ve ona göre davranmak için kullanabiliriz
